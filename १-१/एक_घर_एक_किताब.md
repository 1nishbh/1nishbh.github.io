
## एक घर एक किताब

गाउँलाई पुस्तकहरू उपलब्ध गराउने उद्देश्य

**एक लक्ष्य विद्यार्थीहरूमा अध्यायनको बानी बसाउनु हो अनि अर्को चाहिँ उनीहरूलाई उपलब्ध नहुने तर तत्कालिन परिबेशमा एकदमै काममा आउने विषय-वस्तुमा आधारित  किताबहरू उपलब्ध गराइदिनु पनि हो ।**

योजना:

- गाउँका प्रत्येक घरमा एउटा बेग्लै पुस्तक उपलब्ध गराइनेछ।
- पुस्तक आदानप्रदान:
	विद्यार्थीहरूले प्रारम्भिक वितरणका क्रममा पाएको पुस्तक पढिसकेपछि पुस्तक आदानप्रदानलाई प्राथमिकता दिइनेछ।
	
	उदाहरणका लागि, यदि गाउँमा १०० वटा घर छन् भने, ती प्रत्येक घरमा १०० फरक पुस्तक प्रदान गरिनेछ।
	
	प्रत्येक व्यक्तिले पुस्तक आदानप्रदानको माध्यमबाट वर्षमा ५ भन्दा बढी पुस्तक सहजै पढ्न सक्नेछ।

- [i]  अध्ययनशीलतालाई कदर गरिने:
	यदि कुनै घरले आफ्नो पुस्तक पढ्न सुरु गरेको छैनन अनि अर्को घरको व्यक्तिले आफूले सुरुमा पाएको पुस्तक पढिसकेको छ भने, उक्त व्यक्तिलाई पुस्तक आदानप्रदान गर्ने अधिकार हुनेछ ।

- पुस्तकको सूची:
पुस्तकहरूको सूची र तिनीहरूको प्रारम्भिक प्राप्तकर्ताहरू सार्वजनिक गरिनेछ, तर यो सूचीलाई अपडेट गरी राख्न आवश्यक हुनेछैन।

**पुस्तकका प्रकार र विषय वस्तु**:
- फिक्सन र नन-फिक्सनको मिश्रण:

- नेपाली र अंग्रेजी पुस्तकहरू:
नेपाली र नेपाली भाषामा अनूदित पुस्तकहरूलाई प्राथमिकता दिइनेछ, जसमा १०-२०% अंग्रेजी पुस्तकहरू पनि समावेश हुनेछन् ।

*विद्यार्थीहरूलाई ज्ञान आर्जन गर्न र पढ्ने बानी विकास गर्न सहयोग गर्नु नै मुख्य लक्ष्य हो। अंग्रेजी पढ्न सक्ने क्षमता विकास हुँदा उनीहरूको लागि अवसरका थुप्रै ढोका खुल्नेछन्, त्यसैले नेपाली र अंग्रेजी पाठ्य सामग्रीको ५०-५० मिश्रण उपयुक्त देखिन्छ। तर, गाउँका विद्यार्थीहरूमा अंग्रेजी शिक्षा त्यति राम्रो छैन भन्ने कुरा ध्यानमा राख्दै, हामी नेपाली पुस्तकतर्फ बढी झुकाव गर्नेछौं र केही सरल अंग्रेजी पुस्तकहरू समावेश गर्नेछौं, जसले उनीहरूलाई अंग्रेजी पढ्नको लागि अभ्यस्त बन्न मद्दत गर्नेछ।*

लक्षित समूह:
कक्षा ५ देखि १२ का विद्यार्थीहरू यस योजनाको मुख्य लक्षित पाठक हुनेछन्। 

यो परियोजनाले विद्यार्थीहरूलाई पढाइको बानी विकसित गर्न, ज्ञान वृद्धि गर्न र गाउँमा पाठन संस्कृति बढाउन उद्देश्य लिएको छ ।